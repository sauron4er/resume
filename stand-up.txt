StandUp Tracker

Пет-проект для відслідковування переглянутих та очікуваних камеді спешлів. Я люблю камеді і мені завжди не вистачало місця, де б я міг поставити оцінку переглянутому спешлу, коміку, написати коментар чи почитати коментарі інших людей.

Тому вирішив створити такий сайт. Вирішив дійти до MVP, задеплоїти сайт та показати його на Reddit для отримання фідбеку. Також було би добре знайти однодумців, які б допомогли заповнити базу.

MVP для цього сайту - це робоча база коміків та їх спешлів та сторінка, на якій можна їм покласти оцінки. Календар, коментарі, глобальний рейтинг та інше буду додавати вже в наступних "спринтах". 
Звичайно, слово "спринт" я тут використав лише щоб показати вам, що знаю про agile :) Так як це пет-проект, часу на нього є небагато. Тому тут на спринти його розбивати не виходить. Але потроху робота йде. Розробляти апки я люблю, тому з задоволенням займаюсь пет-проектом коли знаходжу на нього час між роботою та сім’єю.


Стек тут той же, що і в інших моїх проектах, які використовують БД: Django+React. Але тут я вирішив повністю відмовитися від Bootstrap та перейти на ванільний CSS. В результаті я захопився красою та глибиною можливостей CSS і з величезним задоволенням вивчаю можливості цієї мови.