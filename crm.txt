Мій перший повноцінний браузерний проект. 

Одного разу на підприємстві, де я працював системним адміністратором, постало завдання - перехід на електронний документообіг. Я зголосився розробити такий самотужки. Довелось умовити директора виділити мені більше часу, бо для розробки потрібно було навчатися. Почалася робота у форматі learning while doing. Обрав стек: бек на Django (для швидкої роботи одночасно близько 100 працівників фірми) та фронт на React (тому що ця технологія тоді, як і зараз, найактивніше розвивалася). Вирішив не створювати SPA, а скористатися можливостями Django і для кожної логічно окремої частини сайту писати окремий app з однією або декількома сторінками.


-- Сноска -- Завжди хотів навчитися програмувати, але декілька раз починав з книги Страуструпа по C++ і на розділі про переміщення байтів здавався. Коли почав вчити python та js, переконався - програмування - це моє!

 
Протягом декількох років проект зростав і тепер включає не лише електронний документообіг, а і CRM та базу HR. Є навіть модуль, який співпрацює з 1С8 в частині опрацювання проходу працівників через турнікети прохідної. 

-- Сноска -- Сам того не знаючи, я з першого ж проекту користувався принципами agile - розбивав задачі на крихітні шматки і щойно наступний шматок був готовий, деплоїв його. Тримав постійний зв’язок з усіма зацікавленими сторонами і отримував від них фідбек. Кожну другу п’ятницю надсилав звіт директору щодо виконаної роботи.


Уроки.
Цей проект навчив мене основам фулстаку. Крім основного стеку, навчився працювати з Python, JS, Bootstrap 4. Також здобув початкові навики роботи з webpack, babel.

Навчився "працювати з замовниками". За час роботи над сайтом у підприємства змінилося декілька директорів, у кожного є свої вимоги, з кожним потрібно було знайти спільне бачення. Також постійно спілкувався з усіма, причетними до завдань на порядку денному.

Через рік роботи з'явилося розуміння, що необхідно рефакторити мій перший код і приділяти більше уваги DRY та KISS, тому продовжив роботу, роблячи акцент на цьому.