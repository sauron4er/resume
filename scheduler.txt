Календар + база клієнтів для стоматологічного кабінету.

Цей сайт я зробив для свого брата, викоористовуючи стек Django + React. Ведуться бази лікарів, клієнтів та прийомів клієнт-лікар. Кожен прийом у календарі підсвічується іншим кольором в залежності від лікаря. У кожного лікаря є свій обліковий запис, в якому він може записувати собі нові прийоми, додавати клієнтів тощо.

Календарний компонент написав повністю сам на основі html таблиць, не використовуючи сторонні бібліотеки. Також відмовився від використання сторонніх бібліотек-таблиць і написав свій компонент з пажинацією та фільтрацією, який отримує з бд хедер та рядки. В планах додати drag-n-drop переміщення прийомів на інший день/час.


-- Сноска -- Найперший мій закінчений проект з програмування - така ж база клієнтів та календар візитів для цього ж стоматологічного кабінету на Delphi+Firebird. БД була встановлена у Dropbox, тому програму порівняно легко було синхронізувати між різними комп’ютерами.



Уроки
Під час виконання цього замовлення, я перейшов з components на hooks. Спочатку такі зміни були не зовсім зрозумілими (чому, наприклад, треба всіювати код useEffect'ами замість використання зручно названих componentDidMount, componentDidUpdate та колбеків в setState, які однозначно вказують, чому спрацювала функція?), але з часом я навчився цінувати зручні сторони такого підходу.

Навчився працювати з custom properties в CSS: зробив для сайту декілька тем: стандартні білу та чорну та, по спеціальному замовленню лікарів, кремово-кофейну. Обрана тема зберігається в профілі лікаря. Також більш серйозно заглибився у CSS, намагаючись зробити свій компонент Календар респонсивним.